---
layout: rtl_post
title: politics שיקולים לבחירות
tags:
- Mindfulness
comments: false

---

# שיקולים מסדר אפס

מבוססים על תחושות בטן או הסתמכות על גורמים חיצוניים.

- למי החברים/הורים/סביבה שלי      מצביעים?
- למי הצבעתי בפעם הקודמת?
- איזה מועמד ״נראה״ לי הכי טוב      (ממלכתי/גבוה/אמין...).

 

# שיקולים מסדר ראשון

להצביע למפלגה שהמצע שלה הכי קרוב למה שאני מאמין בו.

- צריך לקרוא את המצע של המפלגות      הרלוונטיות אלי.
- אהה רגע, לרוב המפלגות אין      מצע... אז צריך לנסות לפענח מה העמדה שלהם על סמך היסטוריה, התבטאויות ודעות      של אחרים.
- צריך להצליח להפריד בין      פרשנויות שונות של המצע ולהגיע לתשובה: במה הם באמת דוגלים?

 

# שיקולים מסדר שני

להצביע למפלגה שההשלכות של בחירה בה יהיו תואמות את מה שאני מאמין בו.

- צריך לשערך מה יהיו תוצאות      הבחירות ע״פ סקרים ותחזיות. לשאול את עצמי: למי יצביעו כל השאר?

- - בשביל זה יעזור לחזות גם את       הרמה שבה שאר האוכלוסייה חושבת... סדר ראשון/שני/שלישי וכו׳. זה מאוד קשה.

- צריך להריץ סימולציות ותסריטים      אפשריים להרכבת קואליציה ולבחור כך שסה״כ ההסתברות של כל תסריט והתועלת שתצא      ממנו תהיה מקסימלית.

- צריך לשאול את עצמי לא רק מה      המצע של כל מפלגה, אלא מה היא תרצה ותצליח לקדם בפועל בכל תסריט.

- לחשוב בדרך השלילה: מה אני לא      רוצה שיקרה?

 

# שיקולים מסדר שלישי

להצביע בצורה שתשנה את השיח בישראל ותשפיע על בחירות עתידיות

- איזה סיגנל אני שולח לשחקנים      הפוליטיים כשאני מצביע למפלגות שונות?
- אילו מפלגות אני רוצה שיהיו      קיימות 

 

דוגמא: בעיני חסר היום ״מוצר״ בשוק המפלגות - מפלגת מרכז מדינית עם מצע ימני כלכלי. איך אני יכול להצביע כדי שתקום מפלגה כזאת בעתיד?

 

# ציר אחר: אילו פרמטרים חשובים לי?

כל אחד צריך לכמת לעצמו כמה חשובים לו אספקטים שונים שהממשלה אמונה עליהם: אידיאולוגיה כלכלית/בטחונית/הפרדת דת ומדינה וכו׳. בהכרח יהיו קונפליקטים בין אלה כצריך לבחור מפלגה והשיקולים השונים שכתובים למעלה רק מסבכים את זה.

 

 

# איך לשלב הכל?

אידיאלית היינו רוצים למצוא מפלגה אחת שמתאימה לנו בכל הרמות. בפועל, יכול להיות שבכל רמה עדיף לנו לבחור במפלגה שונה.

איך בוחרים באיזו רמה לחשוב? 

- יכול להיות שהממשלה הקרובה היא      קריטית ויכולה להחריב או לשפר מאוד את המדינה
- יכול להיות שמה שחשוב הוא      תהליכים ארוכי טווח
- יכול להיות שאין לנו זמן לחקור      ולקבל החלטה מושכלת, ואז נכון דווקא ללכת עם שיקולים מסדר אפס ולסמוך על      חברים שכן השקיעו מאמץ
- יכול להיות שבסופו של יום נכון      ללכת עם שיקול מסדר ראשון כי בעולם שבו כולם עובדים ככה הדמוקרטיה עובדת      טוב...

 

אין תשובה אחת נכונה, אבל עזר לי מאוד למפות את השיקולים.